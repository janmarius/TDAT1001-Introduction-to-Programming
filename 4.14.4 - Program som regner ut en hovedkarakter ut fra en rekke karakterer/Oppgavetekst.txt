Du skal lage et program som regner ut en "hovedkarakter" ut fra en rekke karakte-
rer. Karakteren leses inn som en bokstav i intervallet 'A'-'E'. (Strykkarakterer er
ikke med her.) Hovedkarakteren regnes ut som gjennomsnittet av alle karakterene.
Dersom gjennomsnittet havner midt mellom to karakterer, skal resultatet vippes
opp. Eksempel: Gjennomsnittet av B og C er B.

Tips: Ved beregningene bruker du tallverdien som hver enkelt av bokstavene repre-
senterer. Tallverdien til A er 65, til B 66 osv. Se også oppgave 3.

En revidert utgave av dette programmet kan i stedet beregne et veiet snitt. Antall
studiepoeng leses inn for hver enkelt karakter. Karakteren må da før summering
multipliseres med dette tallet, og sluttsummen må divideres med summen av antall
studiepoeng.