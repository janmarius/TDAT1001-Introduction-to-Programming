Lag en klasse som inneholder en tabell med priser på varer. Varenummeret svarer
til indeksen i tabellen +1000. Klassen må ha en variabel, antallRegistrert, som hol-
der rede på hvor mange varer som til enhver tid er registrert. Denne variabelen skal
ha verdien 0 før første vareregistrering.

I denne klassen er det tilstrekkelig med standardkonstruktøren. Du trenger altså
ikke lage en egen konstruktør.

Lag metoder for å
- registrere en ny vare. Hvis det ikke er plass i tabellen, skal den "utvides" som
  som forklart i kapittel 9.4. Metoden skal returnere varenummeret;
- registrere en ny pris på en vare med et gitt nummer;
- finne prisen til en vare gitt nummeret;
- endre prisen på en vare som allerede er lagt inn. Endringen skal oppgis i pro-
  sent.

La de tre siste metodene returnere en feilkode dersom ugyldig varenummer oppgis.

Lag også en toString()-metode som kan brukes til å skrive ut nummer og pris på
alle varene.

Lag en enkelt testklient der du prøver ut det viktigste av funksjonaliteten i klassen.

Lag deretter et enkelt menystyrt klientprogram der brukeren kan velge mellom de
fire operasjonene foran. Bruk showInputDialog(). Programmet skal gå i løkke
slik at flere operasjoner kan utføres. Inne i løkken bruker du en switch-setning for
å dirigere programkontrollen til riktig operasjon. Etter hver operasjon skal all
vareinformasjon skrives ut (toString()-metoden).

Legg så mye som mulig av brukerkommunikasjonen i en egen klasse, VareBGS,
slik at main()-metoden blir så oversiktlig som mulig. Tips: Bruk samme teknikk
som i programliste 9.6, side 307.